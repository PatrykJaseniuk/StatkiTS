[wiki](https://pl.wikipedia.org/wiki/Zasada_zachowania_energii)

w [układzie](https://pl.wikipedia.org/wiki/Uk%C5%82ad_fizyczny "Układ fizyczny") izolowanym suma wszystkich rodzajów [energii](https://pl.wikipedia.org/wiki/Energia_(fizyka) "Energia (fizyka)") układu jest stała w czasie[[1]](https://pl.wikipedia.org/wiki/Zasada_zachowania_energii#cite_note-:0-1). Oznacza to, że energia w układzie izolowanym nie może być ani utworzona, ani zniszczona, mogą jedynie zachodzić przemiany z jednych form energii w inne[[1]](https://pl.wikipedia.org/wiki/Zasada_zachowania_energii#cite_note-:0-1). Przykładem zmian energii z jednej formy w inną jest zamiana energii chemicznej w energię cieplną, co zachodzi np. podczas procesów spalania (np. spalanie wodoru w tlenie, spalanie paliw itp.).

Z zasady zachowania energii wynika kilka innych zasad szczególnych. Np. zasada zachowania [energii mechanicznej](https://pl.wikipedia.org/wiki/Energia_mechaniczna "Energia mechaniczna") obowiązuje, jeżeli na ciało (układ ciał) działają [siły zachowawcze](https://pl.wikipedia.org/wiki/Si%C5%82a_zachowawcza "Siła zachowawcza"). Jeżeli jednak na ciało nie działają siły zachowawcze, to energia mechaniczna nie jest zachowana, ale przemienia się w inne formy energii, np. energię wewnętrzną ruchu chaotycznego molekuł, tworzących ciało. Innym szczególnym przypadkiem zasady zachowania energii jest [pierwsza zasada termodynamiki](https://pl.wikipedia.org/wiki/Pierwsza_zasada_termodynamiki "Pierwsza zasada termodynamiki").